# -*- mode: mandoku-view; -*-
#+TITLE: 熊峰集
#+DATE: 2015-08-25 00:21:56.666902
#+PROPERTY: ID KR4e0142
#+PROPERTY: BASEEDITION WYG    
#+PROPERTY: JUAN 卷二
<pb:KR4e0142_WYG_002-1a>¶
欽定四庫全書¶
　熊峯集巻二¶
　　　　　　　　　　　　　明　石珤　撰¶
　詩¶
　　七言古¶
　　　阿堵歌¶
銅山夜燄熏天紅寳鼎不藉鈐椎功東吳黠匠誇老手¶
一日萬斛海水空何人冷笑九府公逆濞已死惟佞通¶
<pb:KR4e0142_WYG_002-1b>¶
虚名狼籍遍天下赤龍不救騰蛇窮沈郎兄弟一朝貴¶
坐困海内諸豪雄金門紫闥明出入鴟鼫得志聲隆隆¶
北州司徒枉才士腥風一流千萬里雀環太尉那易逢¶
直須痛飲潯陽市蚨婆生兒好顔色豈徒褒妲能傾國¶
一丈珊瑚滿塢金千年不化饕翁血九逵一動呼魯褒¶
剛風颼飀吹布袍阿堵繞身凡幾遭鱗鱗忽觸南斗髙¶
爛醉起来不脱口鳳凰下視百鳥空嘈嘈¶
　　　春鴻曲¶
<pb:KR4e0142_WYG_002-2a>¶
春宵愛月登髙臺舉首忽見賔鴻来平沙漸煖關塞濶¶
長空萬里心悠哉亦知陽生進君子嗈嗈不似三秋哀¶
揮絃振衣喜欲舞九陌何人更桴鼓山川遙望雲滃然¶
定是今年好風雨五日一雨十日風百穀盡麗陽和中¶
陽和復陽和東風動㣲波開蓮誇並蒂實頴愛同禾野¶
人還笑春鴻曲不似武皇朱雁歌¶
　　　擬古巫山髙¶
巫山髙十二重攅峯繡出青芙蓉朝雲不還暮雨歇金¶
<pb:KR4e0142_WYG_002-2b>¶
輿冷落雙盤龍秋横素山澹相續萬壑鳴泉響寒玉風¶
流宋玉況多情揮絃更奏相思曲曲聲嘹亮繞天愁雨¶
態雲情凝不流寒煙裙紫草鈿碧楚王猶在離宫泣¶
　　　東閣奉試梧桐夜雨¶
街前碧梧十丈長下有鸛鶴上鳳凰鳳凰西飛碧梧老¶
朝風暮雨能凋傷乍聞嘖嘖如私語忽疑四壁鳴蛩螿¶
黄金井邊玉轆轤銀瓶汲水聲琅琅推枕啓門望雲色¶
簷溜滴我羅衣裳倐忽雲消星斗出婆娑老幹猶昂蔵¶
<pb:KR4e0142_WYG_002-3a>¶
道旁何人更太息問之無乃蔡中郎願得孤枝折贈君¶
絃以朱絲發宫商¶
　　　題南山樵隠¶
采采山木凌虚上征松檜干雲幽隠乍明下有飲澗之¶
羣猱上有鳴鳥之嚶嚶短柯一振山谷應豕鹿辟易豺¶
貙驚吾聞仲夏斬陰木百草黄落秋令行先刋菑翳後¶
樸&KR0554;鉅材養之待棟楹城中貴薪若貴桂兩肩取足何¶
求贏従来賢達適志耳豈山而樵惟董生勞形不殊¶
<pb:KR4e0142_WYG_002-3b>¶
抱甕叟食力亦有孺子耕嗟哉樵隠有至理機事未忘¶
安可評¶
　　　東溪漁樂¶
敲針作鈎絲作綸結繩作網綱目陳長竿裊裊波粼粼¶
逺風来吹頭上巾江花野草俱可悦海鶴嘹唳山猿嚬¶
疇知造物有深意坐我寂寞之江濵得魚換酒亦易致¶
樂與荘叟怡吾真不須羊裘與鶴氅磯頭磊石髙嶙峋¶
意茍造適境亦化不覺宇宙安有人溪南野老相勞問¶
<pb:KR4e0142_WYG_002-4a>¶
世事了不罥其唇但言堯舜已在上巢許應為草莽臣¶
　　　送王懋綸僉憲還蜀¶
峩眉山錦江水送君西南幾千里秋光如畫當馬頭江¶
草江花何靡靡鳴騶夾道驚山人玉堂霏屑氷霜新丈¶
夫得志横四海焉得獨守蓬瀛春當時李杜亦落落山¶
川尚擬蔵精神今人古人車跡多豪華過眼東流波及¶
時肝膽報明主躍馬食肉亦不頗君看孔明廟前栢銅¶
柯鐵榦猶嵯峩不然託體金鑾坡朝朝染翰宵鳴珂螢¶
<pb:KR4e0142_WYG_002-4b>¶
流電瞥亦頃刻奈此日近清光何¶
　　　擬古傷歌行¶
葉落花殘君不見春来秋去如飛電富貴千年劫火灰¶
丘陵幾度桑田變五侯髙樓臨大道寳釵金鈿埋秋草¶
張放寜知金穴平楊家一旦氷山倒君看荒塚饒荆棘¶
當年俱有回天力勸君對酒且髙歌莫負庭前芳草色¶
　　　田家行¶
上岡下岡走僕僕驅牛下岡上岡宿岡頭風雨多則多¶
<pb:KR4e0142_WYG_002-5a>¶
畏有兒童来牧犢短裙蔽膝筐繫肩此是貧人来拾田¶
老夫渾有十畝麥大半人家種子錢年年田中穧不斂¶
今年刮田如鏡面秋田雖好猶未熟熟時更有還官穀¶
　　　東華真人圗代寅軒先生題¶
徐生入海不復還人傳已在三神山山頭宫殿千萬間¶
青玉琢户黄金鐶銀城射日日色斑望之可見不可攀¶
不可攀那可度誰人海上遇安期貌得山光入生素雕¶
瓊作樹瑶作華白璧樓中張采霞靈芝五色蒲九節青¶
<pb:KR4e0142_WYG_002-5b>¶
鳥牕前墮紅雪蟠桃結實三千秋大仙小仙来宴遊或¶
駕蒼麟或驂赤虯或乗白鹿或服青牛采丹葩兮緑萼¶
雜瑶草兮為羞揚清歌兮雲駐玉麈揮兮風流揚歌兮¶
揮麈吹簫兮擊鼓彈湘絃兮執鷺羽青鳳吟兮白鸞舞¶
吾不知其為誰或童顔而貌古東華真人鬚滿顋吐吞¶
日月餐風雷天漿一滴可以祛塵胎何況日飲三萬杯¶
黄芽夜半珠纍纍瑶光直上衝三台青頭童子時往来¶
我欲因之問王母瑶池之㑹豈可復得哉吾間東方朔¶
<pb:KR4e0142_WYG_002-6a>¶
李謫仙年来亦在瀛洲邊二君於我有舊故公其為我¶
相周旋不知竒辯猶能雄斗酒一吟今幾篇東華真人¶
笑不語但見花梢露如雨桃源舊事言未終回首洪波¶
幾桑土¶
　　　題𤓰瓞圗為劉驗封¶
岡頭十畝春膏足曉色和煙放新緑雕雲撲地正離離¶
忽覩金葩明繡褥長莖短蔓相鉤連巨𤓰小瓞珠璧聨¶
蛟龍得雨欲飛走虎豹出穴猶聨拳誰言將軍印如斗¶
<pb:KR4e0142_WYG_002-6b>¶
掇取纍纍繫雙肘分明釀作清冷泉丹砂玉屑争春妍¶
士庶不敢輕疐齕錦幕獻將天子前憶昔名工發毫素¶
豈乏青山與茂樹長風悠悠度阡陌平林藹藹幪煙霧¶
謬説根従海上移直疑家近青門住文章五色未足雄¶
子孫千億將無同周人昨夜奏絲竹此意猶播聲詩中¶
𤓰瓞兮綿綿綿綿兮𤓰瓞為君再頌大雅篇齒頰依稀¶
洞氷雪¶
　　　桑條韋¶
<pb:KR4e0142_WYG_002-7a>¶
桑條韋青青照田圃二月神龍不行雨緑陰婀娜宿鸚¶
鵡桑韋正含滋鸚鵡来哺兒鳴鳩戢其羽戴勝無降時¶
忙殺蠶姑摧散絲宫中筐筥那得知一絲兩絲繅未盡¶
倦㸃牙籌上堂寝健蛾鼓翅揺春魂蹋碎珊瑚黛眉損¶
桑韋桑韋好歸根城南斤斧星月屯潞州别駕宜少恩¶
豹韀騎士身虎文¶
　　　夢程正之¶
少陵三夜夢謫仙魂来魄往楓林前今吾夢君亦連夕¶
<pb:KR4e0142_WYG_002-7b>¶
邂逅相逢道相憶似為九天風露長悵望江南歸未得¶
布帷夜久風凄凄顛倒衣裳為君啼鴟梟得志燕雀舉¶
鳳鳥文章無宿栖昊天七政誰與齊璣衡倒植昂或低¶
臯陶五帝不可問坐對青燈落寒燼人生逆旅㑹有歸¶
但取榮名比華衮¶
　　　登臨篇¶
登髙丘臨清流驚濤拍岸風蕭颼東奔到海何日休浮¶
生聚散類萍梗滿地花草凝閒愁士稚空盟大江楫仲¶
<pb:KR4e0142_WYG_002-8a>¶
宣復上荆南樓日落蒼梧思帝子風生蘆葉按伊州富¶
貴豪華成莽蒼斜月窺林影千丈誰家金塢草猶黄舊¶
日歌臺人竟往舊人已往新復来仍張寳瑟勸金杯流¶
魚偶與水相得長嘯不知山欲摧鬢毛未白心成灰城¶
南啼烏聲絶哀長空蘸酒波澒洞峻坂墮足愁崔嵬仰¶
天憤頓一起舞蹋碎石壕千古苔¶
　　　清夜遊¶
宫夜泠泠月華白嬌騎踏空紅墮雪西園門外䭾鼓聲¶
<pb:KR4e0142_WYG_002-8b>¶
十六院中樂齊發楊郎蕭郎各一席千年嚙臂宫娃泣¶
坐中誰是陳宣華寶帶猶拴繍同結芰荷風柔酣酒霞¶
錦繒綳樹啼雙鴉侍臣自舞王自歌蜥蝪香銷金縷紗¶
佛經僕射呼不起梁燕才人竟寃死潼門烽火照宫紅¶
猶自心輕漢天子龍舟翩翩蔽白日醉擁笙歌南下疾¶
一聲悲鐸不堪聴至今江栁生愁色¶
　　　秋蓮曲¶
西塘菡萏初破紅小舟蕩漾東南風羅裙曳水蘸輕碧¶
<pb:KR4e0142_WYG_002-9a>¶
驚起沙頭雙落鴻昨日采蓮蓮尚好今朝采蓮蓮已老¶
緑房結子空垂垂翠黛朱顔可長保江湖日暮生嫩寒¶
鴛鴦雙飛不過灘回首女伴各無語淚洒銅仙承露盤¶
　　　有所思¶
雙星熒熒隔秋水秋入城頭漏聲裏牕間梧桐風瑟瑟¶
青鳥南飛月華白朱絃一撥意已傳夢繞博山雙紫煙¶
藕絲易脱雲易散十二碧峯秋雨前¶
　　　送静學先生南還¶
<pb:KR4e0142_WYG_002-9b>¶
文星夜半屬紫薇北門學士江南歸江頭新水漾輕舸¶
清嘯裂空雲不飛壮逰絶勝窺禹穴錦袍不獨誇漁磯¶
憂深廊廟見顔色歴盡世味忘甘肥鍾山直道饑花鳥¶
寜知衮職思華藻鉅筆明教賦兩都安車又見迎三老¶
龍門賤士言非夸海内文章公大家公方鵬運擊千里¶
賤士望洋真井蛙他日龍泉如可用雷生争敢負張華¶
　　　傷徵伯¶
冀北多駿馬君才自乘黄長安多神雀君才自孤凰一¶
<pb:KR4e0142_WYG_002-10a>¶
鳴安足盡子志快覽六合窺無旁東遊名山跨絶頂詞¶
燄一吐千丈長槐花照地爛宫綺四方學士奔且僵天¶
門咫尺病在牀老兔泣月秋無光平生佳句漫收録上¶
公来看淚如瀑碧水愁深洗墨池幽庭恨折棲鸞竹海¶
波東流日西傾古来轗軻幾豪英鵩鳥不還賈太傅鸚¶
鵡重傷禰正平造物生才意良亟往往棄之不甚惜豈¶
有蒼天忌令名至今蘭畹生荆棘世間萬事莫開口誰¶
人松柏誰蒲栁陵谷猶應有變遷神仙詎謂能長久因¶
<pb:KR4e0142_WYG_002-10b>¶
君感慨壮且衰樓外瑟瑟陰風来君豈復能登髙臺長¶
流濯足一萬里落日髙歌三百杯人生有生㑹有盡清¶
淚等間成緑苔¶
　　　競渡辭¶
競渡復競渡波光浩渺渺潮頭如馬来舟子疾於鳥輕¶
舠迅檝鬬繽紛伊誰従之楚靈均江深海濶安得濟鼉¶
抃鯨吞愁殺人蒼天不照烈士苦日暮洞庭聞擊鼓九¶
辨誰招夢澤魂一杯枉酹荆南土競渡兮来歸湖上兮¶
<pb:KR4e0142_WYG_002-11a>¶
依依櫂歌齊發淚沾衣寶笙瑶瑟清且哀四望躑躅悲¶
又悲安能遇君與君攜¶
　　　暮夜金¶
暮夜金光陸離故人心君不知金經百煉不爽毫與釐¶
故人之心良似之還君金君往矣但願君為清白吏絶¶
勝千金報知已¶
　　　九門城晨望¶
平原黍稌風凄凄漢家荒城大道西田間古瓦碧如鈿¶
<pb:KR4e0142_WYG_002-11b>¶
海日欲上山禽啼村童掘鼠拾㫁㦸漁父髙歌悲故堤¶
猶傳天寶盛烽燧軋犖山人貪艶妻汾陽血戰禄山死¶
杲卿義名恒嶽齊時移事去陵谷換車轂年年下長坂¶
草色猶連碣石青濤聲豈憚滄波逺武靈臺下春雲生¶
董相原前秋露明誰家牛背横短笛髙呼一聲千古情¶
　　　秋園¶
露華綴草秋離離迴風捲葉揚赤旗老槐團團翠如葢¶
山鳥欲下驚曲枝自臨古井牽素索農圃滋味須吾知¶
<pb:KR4e0142_WYG_002-12a>¶
平生骨法本貧賤謫仙福薄王濛癡安能久躡名利場¶
猛虎赴塘當無疑雖非祀竈可郤老庶幾服息能忘饑¶
籬邊寒蛩忽唧唧滿林秋色正葳㽔為君痛飲三百爵¶
醉待明蟾生海涯¶
　　　神樹行¶
我家墳上老白楊風摧雨蝕分枯朽一脈纔存天地性¶
十年更作風雷吼崛起似有神明扶發榮却在凋傷後¶
路傍行人坐歎息此事依稀古曽有上林髙栁僵復生¶
<pb:KR4e0142_WYG_002-12b>¶
田家紫荆悴重茂間關海嶠存遺孤斡轉乾坤賴貞婦¶
豈獨義擬衛共姜自是忠同晉杵臼秋霜照膽繁本枝¶
幽谷回陽保長久龍皮屈律張萬鱗虎骨聨拳露雙肘¶
氣排霄漢春愈滋勢壓郊原地増秀陰功自得天維持¶
世澤誰知自忠厚臨風瞻拜思不窮更祝多男與多夀¶
　　　有所思¶
東風二月揚新沙憶醉燕南豪士家狂歌劇舞共春色¶
正值東鄰桃始華情䦨毎厭筝笛聒意放不遣山林遮¶
<pb:KR4e0142_WYG_002-13a>¶
船頭詩篇船尾酒解纜直下清溪涯太原喬生興踔絶¶
偏愛漁簑冐風雪杯空正自吸流泉月出先判宿巖穴¶
封龍山人意原苦坐覺悲風起尊俎鬢星豈乏長安塵¶
衣斑尚帶西湖雨百年離合江上雲萬事紛紜江水紋¶
千里夕陽春草緑停雲空憶鮑㕘軍¶
　　　秋塘曲¶
長陂水落魚龍冷芙蕖墮香菱葉靚采蓮猶繫青娃船¶
萍藻中間照粧影岸上人語積漸稀羅袂掩面踏船歸¶
<pb:KR4e0142_WYG_002-13b>¶
亦知明年荷復出但恐緑鬢失芳菲人間白日不重午¶
黄金自可當年揮悲歌一聲下江渚回頭更見鴛鴦侣¶
落日悲風葉亂飛藕絲愁緒俱千縷¶
　　　招隠詞¶
秋山惨慄兮吾土肥園蔬畹藥兮猶光輝路餘菅兮可¶
緝屨池有荷兮能製衣山中之美人兮胡不歸秋江兮¶
白蘋緑波起兮魚鱗鱗吹長笛兮激丹唇鳥盈盈兮雲¶
紛紛胡不歸兮山中之美人吾尊兮有酒呼明月兮當¶
<pb:KR4e0142_WYG_002-14a>¶
牖緑竹兮與鄰清風兮為友美人樂兮且久緑顔兮皓¶
首¶
　　　望蒼巖行¶
蒼巖之山在何許大行東来如馬駐上有千年不老之¶
長松下有清泉及茂樹顛猿棲其中千嵗亦不去𤣥鳥¶
吐雲白鹿走異相不獨隋帝女山翁飲水猶緑髮野草¶
通靈亦金縷吁嗟乎佳哉名山神仙直在天壤間我欲¶
従之問大還路逺莫致行苦艱但見淑氣擁丹閣竒峯¶
<pb:KR4e0142_WYG_002-14b>¶
歴録青如環百里之外且如此何況暮宿𤣥圃朝洧盤¶
人生不滿百日月凋朱顔安能不行樂苦為名利慳到¶
頭鐘鼎亦徒爾眼前行路猶間關君胡不歸来山水有¶
餘歡吾為汝致安期棗更為汝栽武陵花黄童髙歌素¶
女舞同醉吹笙王子家¶
　　　溪亭¶
溪南小亭清且孤漁父送酒剛百壺水風欺人雙鬢短¶
飛瀑不救詩腸枯輕帆翩翩進復却蒲梢初長蓮未萼¶
<pb:KR4e0142_WYG_002-15a>¶
惟有楊花恨别離化為萍草猶飄泊浮生百年無定蹤¶
太平景象長雍容不妨爛醉卧溪上夜聴黒潭鳴水龍¶
　　　灌木詞¶
灌木萋萋兮露既濡草抽萌兮楊垂須岵不可陟兮屺¶
不可踰白日皎皎兮下丘墟神飛越兮道阻迂仰歸雲¶
兮不能俱園有桑兮巷亦有車嗟祀事兮弗馳弗驅隕¶
涕淚兮庭之隅金章赤紱兮徒華吾軀¶
　　　行路難¶
<pb:KR4e0142_WYG_002-15b>¶
我歌行路難路行人聴之羊腸鳥道未足險眼前蟻垤¶
何參差去年栽花今荆棘舞臺歌榭無顔色朝朝風雨¶
夜未休美人空抱瑶絃泣湘江欲歸歸未得霜華剥盡¶
秋蟬翼但覺年光逐逝波不知何地留歡國行路難不¶
能不行奈路何寶刀駿馬成蹉跎道逢酒伴且痛飲世¶
上知心本不多¶
　　　燕歌行次静夫都憲韻¶
東風吹古丘客淚垂清澘燕豪凍欲死劍指無閭山彎¶
<pb:KR4e0142_WYG_002-16a>¶
弓夜獵黄草灣層岡上接飛猱攀錦弢銀甲四十萬往¶
往馳驟呼泜間秦人逺交衆不悟魯猶姑息齊何頑千¶
金致士一語走何怪白日開函關報燕書成事已去拒¶
秦璧返謀何慳英雄忽隨易水逝境地豈復長城閑至¶
今國士猶感慨似有劍氣蔵蓬菅時清兵甲棄不用世¶
上耆叟多清閒鶡冠者誰雙鬢斑髙歌欲挽餘風還先¶
王治日未忘亂夜拭龍泉照酒顔¶
　　　題老子出關圗¶
<pb:KR4e0142_WYG_002-16b>¶
南山爽氣開秋晴紫蜺抱天西北横關門令尹早聞道¶
周柱下史能研精青牛脚健風雨急彤芝作葢雲峥嶸¶
乾坤合放雙眼碧河漢欲繞飈輪行窪盈白黒萬物理¶
浩蕩廣莫真人情無為始知有至治抱一可與言長生¶
崆峒山前逢廣成海上舊結安期盟露桃神棗共春色¶
雲際彷彿聞竽笙江樓夜悄醉華月文星燄屬三台明¶
瑶宫銀闕望縹緲青騾誰識芙蓉城大江東流秋水清¶
梧岡日上天雞鳴千金為夀未足貴願逐羣仙歌太平¶
<pb:KR4e0142_WYG_002-17a>¶
　　　都貞婦辭¶
秋霜雨空白日孤老死不逢程大夫新鳳傫傫自哺雛¶
十年淚著梧桐枯亂来誰問唐與都徐家弱女能奉姑¶
氷輝玉映如合符古人誰云今絶無似聞義壻報翁死¶
節婦之子宜有此¶
　　　碧牕曲¶
銀河夜悄氷蟾泣露蕋風荷軟無力香奩半掩碧菱光¶
獨向牕間理蟬翼南風挾雨江雲濕緑怨紅愁滿胸臆¶
<pb:KR4e0142_WYG_002-17b>¶
可憐明月如青鏡不照妾心同鐵石人生命薄空自惜¶
轉眼風光成故迹願郎身與松柏堅隨意萋萋寒草碧¶
　　　初涼曲¶
新涼入幃秋思醒簾間嘖嘖絡緯鳴起看銀河墮金屋¶
仙槎髣髴空中行西風桂屑晨盈盈露盤不假丹砂成¶
九華真人亦珠履何必六貴誇簮纓曲江春水春又生¶
過雁千古誰遺聲飛黄未落祖鞭後白璧坐使秦城輕¶
金陵酒美舊有名吳娃再見髮已星龍泉解換一石五¶
<pb:KR4e0142_WYG_002-18a>¶
正值城南風稍晴¶
　　　浩歌行¶
春風秋月何年畢今人古人三萬日少年不覺成壮夫¶
一日悲歌長六七人人都説太平年年去年来亦忽然¶
未論功名到鐘鼎須臾白日凋朱顔君看書劍還如故¶
煙閣雲臺不知處古道聊驅羸馬行壮心幾逐飛龍去¶
長安辯士如懸河豪氣能傾馬伏波簮纓貂錦一朝歇¶
露盤仙掌仍嵯峩君不見杯中酒又不見筵前歌酒䦨¶
<pb:KR4e0142_WYG_002-18b>¶
歌盡人何在依舊年年芳草多金印玉腰真可羨丈夫¶
未遇欲如何¶
　　　望春曲¶
百花籬邊夜飛雨蛺蝶愁多散還聚惜春心緒無奈何¶
欲逐逰絲成萬縷花間好鳥鳴聒聒栁風吹綿繞天末¶
一春不敢上髙樓記得樓前嘶叱撥郎去去不来花殘¶
春又開門前逺人語又是寄書回¶
　　　送劉司直先生使淮府¶
<pb:KR4e0142_WYG_002-19a>¶
朔風吹南騎宛轉如游龍中夜戒僕夫行行未従容麒¶
麟殿前初降節華萼樓外猶聞鐘君言入耳那敢宿飛¶
雲極目何重重翰林主人留不得江南碧草生春色乗¶
風欲濯大江流驚散鴛鴦與鸂鶒江流潺潺幾千里君¶
王恩深如厚地赤社遥看金冊来故鄉又見文星至君¶
不見昔日巴蜀還相如縣官先驅光里閭佳哉此行良¶
似之志況不在駟馬車胸中錦繡萬段餘時乎可巻亦¶
可舒但恐江山未容盡髙興講殿日来催進書¶
<pb:KR4e0142_WYG_002-19b>¶
　　　冬日寄雷廣文¶
迴風壘紅葉簇簇綺縠紋栗烈薄重裘東隅負㣲曛當¶
軒對酒不能飲忽憶郡中雷廣文廣文甲第陽和西朝¶
朝冠葢夕輪蹄置酒耆英日髙㑹門前突兀青雲梯雲¶
梯聳寥廓東望大悲閣門楣瑩如洗南瞰滹沱水閣勢¶
峥嶸千仭髙老鶴直上危顛號吐吞雲物挹四極下視¶
羣動如蠏螯滹水奔霆入溟渤怒濤洶湧如車突海神¶
夜起探滄波萬顆珠光弄明月國之雄觀乃如此士生¶
<pb:KR4e0142_WYG_002-20a>¶
其間富文字歴都並海筆力肆我欲問之司馬史嗟哉¶
山川勃鬱鍾豪英英風豪氣還與山閣相支撑摩空作¶
賦聲鏗鍧詞源一決翻鯤鯨憶昨登筵一相見孔融新¶
識龍門面饜飫清芬十五年使我傾葢心怡然丈夫邂¶
逅有相感雄襟縦發時翩翩公顔如童髮如絲日服沆¶
瀣與朝曦風煙近望阻談笑倚劍長吟有所思¶
　　　留贈翟克徵¶
海魚移来海邊住照耀海水生紫霧鳳皇亦繞丹山飛¶
<pb:KR4e0142_WYG_002-20b>¶
采霞光屬青桐樹丈夫逺志千萬里幽冀朝遊青兖暮¶
浩浩長風振佩環悠悠芳草迷歸路逢人盡與道寒暄¶
論心何必分新故相期巨擘俱摶雲不學寒蟬空飲露¶
君家善慶聞有餘大鴻臚卿亦新除攀龍不獨一身貴¶
掛角況有當時書我行共北拭雙眼青雲有意君何如¶
　　　東閣試春日喜雨¶
西山多積雪日暮呈清光協風自東来吹緑到池塘池¶
塘昨夜春草生羣鴉啞啞含春情遥聴宫車藉千畝轆¶
<pb:KR4e0142_WYG_002-21a>¶
轤聲轉輕雷鳴青帝勾芒驅白衣中天倐忽晦復明六¶
街無塵見甘雨誰將萬斛珠璣傾曽見珠璣雨下土無¶
食無衣竟何補但願淋漓浸田壠壠頭不獨商羊舞小¶
兒拍手歌太平老人援枹擊土鼓西牕兀坐興有餘陰¶
陰草色侵庭除披衣登髙發長嘯王家膏澤真隨車北¶
望銀山氣蔥鬱喬松老栢青扶疎青扶疎雨如液農夫¶
荷耒正南行桑柘無煙芳草碧¶
　　　惜春詞¶
<pb:KR4e0142_WYG_002-21b>¶
青瑣燒燈人夜語起看夭桃落紅雨蕩漾春光繫不回¶
楊條枉自垂千縷南鄰少婦色惆悵朝朝獨上粧樓望¶
封侯不顧家存亡何必薄情惟魯將¶
　　　傷哉行¶
誰言負休不擇地青苔白石安可棄誰言貧仕不擇禄¶
人情一旦如轉轂東家生子頎且長西家小兒亦相當¶
魚龍頭角或上下鳳毛鴻翼俱翺翔九重昨夜下明詔¶
東家蓬戸生光耀少年位列執金吾擁者擁兮趨者趨¶
<pb:KR4e0142_WYG_002-22a>¶
懐寳不售君子節太息西兒猶服儒街前燕雀無慮萬¶
朝朝東飛暮西返東家畫梁穏可棲切莫隨風飛向西¶
西家網羅不可度門前冷落無遺梯嗟哉人情反覆安¶
有公燕雀亦與人情同回身掩户且髙卧安用空羅張¶
晩風¶
　　　擬古逺離别¶
風飄飄雨蕭蕭落木下寒蟬號長相思緑滿枝東流波¶
無盡時送君長安道傷心對秋草祗道蠶時歸而今桑¶
<pb:KR4e0142_WYG_002-22b>¶
已老君真棄妾妾憐君暮暮朝朝作雨雲隨風忽上君¶
衣袖莫道無聲君不聞¶
　　　美人歌題潘侍御畫¶
緑牕朱户悄無人花枝照眼明青春美人睡起向花語¶
驚回蝴蝶飛西鄰珮環欲整嬌未已蝴蝶不来花莫嗔¶
寒煙作愁千萬縷鶯梭燕剪催人頻機頭織羅纔丈二¶
冉冉日月將逾旬舅姑年来厭紈綺此羅豈欲榮妾身¶
聞道兒夫致將相織成仍繡雙麒麟君不聞樂羊妻有¶
<pb:KR4e0142_WYG_002-23a>¶
言繭絲積寸至丈匹天下事難倉卒成獨立清陰花繞¶
膝¶
　　　題李冬官時升墨竹¶
淇園園中萬竿竹疎如離人宻如簇清陰不逐梧桐梢¶
髙榦還来鳳凰宿長空夜寒雲不流鳳凰雝雝鳴上頭¶
媧皇倚聴截笙管一十二簧聲逓換漢中郎笛秦女簫¶
律吕隨風切雲漢君不見王子猷此君不可一日無又¶
不見阮嗣宗中林嘯傲仍提壺謫仙之裔亦愛此髙興¶
<pb:KR4e0142_WYG_002-23b>¶
復與前人殊欲劙老節紀故事汗青滴滴秋霜孤枝柯¶
瑣屑亦不棄急呼毛頴濡其須上下百千萬億載潛光¶
寒骨蒙褒誅嗟哉虚心致用君子器乗時釣寵非吾徒¶
為語徂徕及新甫同盟嵗晏期不渝¶
　　　上劉司徒¶
東南白鶴清且孤往嵗亦上黄河圗刋山注海功立就¶
萬姓得免魚鼈區商宗午夜夢良弼曉入豸府風雷俱¶
諸難歴嘗漢太傅三物竟付周司徒平生蓬藋切山斗¶
<pb:KR4e0142_WYG_002-24a>¶
畫省未敢輕摳趨涯師丈席一相睹氷雪落齒幽襟孚¶
維公鳳凰下千仭安能顧此雞與鳬芝蘭蕭艾兩不棄¶
亦謂此是同年雛開心已覺江海傾憂世忽睹春陽鋪¶
宰臣謀國知即語逺視萬里如坐隅嗟哉萬事動有拘¶
安得回天如轉樞上為文武佐張弛下為匹夫匹婦完¶
肌膚後生小子非獻諛亦豈抵好吹齊竽斯文世契有¶
相感景望詎忍分雲塗¶
　　　聴雨¶
<pb:KR4e0142_WYG_002-24b>¶
芙蕖出水髙作盤夜来著雨聲珊珊客愁萬種滴未盡¶
離夢五更敲欲殘翠衾生寒花氣濕庭階無人蟲唧唧¶
起看緑柄仍扶疎何處湘靈鼓瑶瑟君不見芭蕉葉梧¶
桐枝離人一聴思千里亦有潸然墮淚時䦨前不復植¶
此種恐經百感凋華姿今宵忽聴荷盤雨依舊閒愁千¶
萬縷乃知古来壮士多悲心不用當筵怨歌舞¶
　　　東風别¶
我欲留東風東風不可留百花吹盡已無力青輿旋軫¶
<pb:KR4e0142_WYG_002-25a>¶
芳池頭啾啾鳥聲啼不歇就中黄鸝最啁哳千呼萬轉¶
喚不回東風東風従此别嗟哉進退與疾遲不言君自¶
知陰陽莫道如環轉秋菊春蘭亦有時¶
　　　樵山吟¶
樵夫嵗嵗居樵山短斧入山樵採還雙肩向市易斗粟¶
堂上日暮俱垂斑官家謬選備工役報國那能惜觔力¶
運斤直瞰危鶻巢喚侣時招牧牛笛寜知今年法令改¶
青山却用金錢買有斧不得重刋雲無錢誓欲先逾海¶
<pb:KR4e0142_WYG_002-25b>¶
昨日城中丁壮来城中百事猶傷哉析薪已費千餘萬¶
賣子不足私門陪衣裳藍縷敢自惜已看釡甑生塵埃¶
貧家止有田十畝定知明年非我有安能遯跡豺虎之¶
深林縣官来時無處尋¶
　　　吳侍御父母挽詩¶
青山日暮生紫烟豈有寶玉蔵山顛層巒如壁䕶風雨¶
林鳥喔喔號旻天山中行人知故事江南往日多遺賢¶
鼓琴不獨伯鸞隠亦有種徳如耕田人消嵗改墓木拱¶
<pb:KR4e0142_WYG_002-26a>¶
兒身復在君王邊天書昨夜贈泉壤寒光直與青山連¶
鳶肩豸角世所貴寜知季路心悽然欲知季路心悽然¶
檗苦梅酸年又年¶
　　　殘鶯歌¶
賤子歌殘鶯鶯歌聲遞續負此垂楊陰明朝日月促宛¶
轉復遲迴莫是離人曲似恨上林枝春啼猶未足玉堤¶
幾度聴淒清半是湘靈鼓瑟聲朝桃花上音難寫暮雨¶
臺中夢不成幽谷東頭喬木近殷勤更奏商絃引征馬¶
<pb:KR4e0142_WYG_002-26b>¶
踟蹰淚暗垂芳心鬱結愁難盡殘鶯復殘鶯羇懐今夜¶
生茫茫海角難求友漠漠天涯誰有情須知不是烏衣¶
比空煩王謝堂中耳今人惟有名利親不愛清秋愛暮¶
春老舌如簧君莫惜隄防利口能黄白¶
　　　送伍朝信守寜波¶
官栁風柔拂酒盞渭北江東意何限五馬誰驅髙葢車¶
畫省秋雲猶滿眼纍纍肘印腰帶黄太守年纔三十强¶
閭門不敢鳴騶過里中長老多父行髙堂日遲采衣舞¶
<pb:KR4e0142_WYG_002-27a>¶
一觴一咏聲琅琅紫㣲鉅公顔色揚諸孫繞膝兒繞牀¶
牀頭經史映簮笏膝下懽娛殊未央親恩君寵兩磅礴¶
膏雨還隨使車落深村無吠&KR0008;公府多神雀愛月還登¶
鎮海樓尋幽或到燒丹壑鏡川幾曲春澄澄人言使君¶
如水清棠陰無事坐舒嘯惟聴江聲雜鳥聲¶
　　　題程正郎蟾宫折桂瓊林錫宴詩巻¶
蟾宫前後交桂陰桂氣襲人寒不禁吳剛倚斧夜不寐¶
兔毫冷浸氷壺深青袍緑鬢誰氏子獨上雲霄親折取¶
<pb:KR4e0142_WYG_002-27b>¶
歸時不遣素蛾知兩腋西風日千里東風吹塵紅映道¶
恩光著袍緑如草男兒得意非尋常出門仰天氣浩浩¶
雕瓊作樹瑶作華乗春早宴仙人家驀聴虞韶雜鳴鳳¶
停杯一嘯凌紫霞¶
　　　聞羅景鳴入京¶
鯨牙漱海珠貝翻鼇足暴柱神鬼奔羅生尾月掣兔頴¶
横筆如彗當天門列星吐燄燒紫垣銀潢小水漂崑崙¶
竒詞一放衆怪縮長劍倚日龍當軒江山何爾鬱始發¶
<pb:KR4e0142_WYG_002-28a>¶
産此異物之輪囷五經百子世所有咀嚼玩味平且温¶
片詞尺論一經口歕作萬段霞紛綸羊腸詰屈未足險¶
驚雷破地山欲蹲宗師吐舌方朔走侈麗慎勿矜文園¶
況有元氣貫脈絡髙深得奥愚駭繁聖朝文化洽寰海¶
閭閻草澤俱飾轅固應有此大匠手彫書五輅修輪轓¶
綃纁紘紞方有待豈止山藻兼篪塤材竒益知世運美¶
士大始見民風敦有時調笑狎諸貴意氣豈睹崇與尊¶
我慚同袍更館閣寒鴻迺逐孤鳳騫徒能問字向揚子¶
<pb:KR4e0142_WYG_002-28b>¶
敢望學劍逢公孫天南矯首識虹采詞海覬君能一援¶
　　　逺别離¶
秦雲隴樹髙復低君去臺輪西更西亦知此别經嵗月¶
臨岐素手牽衣啼山長水深覔無處妾心如荼苦復苦¶
玉容顦顇金縷裂猶憶徘徊出門語春氷易消雲易㫁¶
妾意如何不零亂人生難得駐朱顔空帷夜長淚潸潸¶
　　　長相思¶
長相思長且深暮雲湘水愁陰陰海棠庭院燕雙語惱¶
<pb:KR4e0142_WYG_002-29a>¶
亂無人知妾心妾登池上樓淚滴池中水水聲活活向¶
東流妾淚將心千萬里¶
　　　烏夜啼¶
庭前古槐猶未花寶釵晨入兒夫家兒夫重俠輕離别¶
空林夜半啼烏鴉誰將鴛枕千行淚却寄龍城萬里沙¶
　　折楊栁¶
千轍萬轍曉行車誰人折栁臨長渠紅顔皓齒春閨女¶
掩袂攀條獨無語秦樓不見吹簫人灞橋空有吟詩侣¶
<pb:KR4e0142_WYG_002-29b>¶
天長海濶飛鵬翼迢迢直到天池息青瑣朱扉閉阿嬌¶
綺牕日暮生愁色¶
　　　行路難¶
盧家語燕棲畫梁美人夜半宴蘭房瑶琴欲奏弦更張¶
移宫換羽聲低昂歌喉舞袖競韶光花顔照人藕骨香¶
歡娛欲盡解鳴璫寜知杖策走咸陽君門咫尺不得見¶
空彈長鋏歌清商世路﨑嶇行不易丈夫未遇同尋常¶
　　　怨歌行¶
<pb:KR4e0142_WYG_002-30a>¶
黄牛將犢雞將雛辛苦不異汝與吾一朝雛犢背母死¶
洒淚空成草頭水梁間紫燕輕復斜誰歌烏衣野草花¶
紡甎尚有未完線繡帖猶藏舊鏤紗吁嗟吾兒不還家¶
城南愁殺雙慈鴉¶
　　　上殿熊¶
熊上殿昭儀趨誰其當者馮倢妤玊顔豈能編虎鬚不¶
難一死遮乗輿孟陽登牀信誑楚亦有華泉逢丑父分¶
明造次效忠貞豈意嬋媛成錯迕傅姬手持黄紙来昔¶
<pb:KR4e0142_WYG_002-30b>¶
何勇鋭今何衰兩朝淚濕黄金堦宫中妬色亦妬才¶
　　　擬古將進酒¶
銅龍水澀蟾蜍泣桂花參差夜雲碧地上落葉何紛紛¶
花枝不似三春日鴻聲漸逺江水寒百年轉眼風月殘¶
夜深杯滿君莫難¶
　　　寄衣曲¶
越絲迴波翔紫鳳丹芝水花相間香并刀剪緑藕絲脱¶
中有二十四鴛鴦碧牕夜寒鍼指冷一線未縫雙淚迸¶
<pb:KR4e0142_WYG_002-31a>¶
秦雲隴樹千萬重欲寄還愁道塗梗封題錦字託衣中¶
殷勤先謝西飛鴻¶
　　　銅雀臺¶
西陵緑樹無顔色邯鄲女兒猶豔質魏家空起千金臺¶
一旦飄零同瓦礫名姝綺麗皆塵土至今里女能歌舞¶
粧成仍唱望仙詞夢回不記霓裳譜人間白日奔隙駒¶
緑顔回首雪盈顱秦樓楚榭今安在日暮殘鴉下冷蕪¶
　　　首陽薇¶
<pb:KR4e0142_WYG_002-31b>¶
朝采薇露未晞夕采薇風凄凄岐山東来墨為縗大白¶
小白懸兩旗食周之粟不如蕨與薇蕨薇雖不飽應是¶
商山草¶
　　　娬媚謡¶
娬媚復娬媚不道李與桃阿嬌十四著繡袍錦襦雙佩¶
并州刀自従貞觀見天子宫粧靚麗珠鞋髙親挑佛燈¶
誦佛語邂逅君王淚如雨未央前殿恰垂簾白馬道塲¶
齊抱杵提兵誰遣太法師縳賊親煩長公主大雲經梵¶
<pb:KR4e0142_WYG_002-32a>¶
不足聴天堂火發延御屏雨露新歸奉宸監浮屠鬼戰¶
金輪庭李花不開媚娘舞海内紛紛争好武道旁誰遇¶
觸邪冠骨肉不如巖下土¶
　　　磊磈行¶
深林人稀豺虎嘷荒崖墮石海潄濤長安萬里烟浩浩¶
黄金觸手輕如毛貂裘敝盡何足惜腰下焚焚雙寶刀¶
西来黄塵撲天起將軍破敵見天子圉夫竈下盡蒙恩¶
困殺英雄老燕市燕南美人好顔色壓酒槽頭勸行客¶
<pb:KR4e0142_WYG_002-32b>¶
東風舞折栁絲狂醉擊龍泉按歌拍歌聲嘹亮舞熊柔¶
不數當年宋意謳知已難逢頭易白出門跨馬路悠悠¶
　　　迎冬詞¶
畫簷小鐵嘶北風疎櫳日影揺輕紅疊綺重茵夜雲暖¶
博山紫氣飛遥空霜凄落葉䕶寒井素綆縈紆指尖冷¶
翠屏東面繡新苔㓜出瀟湘美人影日髙寶瑟拂蛛絲¶
魚上深潭雀繞枝十二闌干烟細細伊州一曲譜相思¶
　　　大陸行¶
<pb:KR4e0142_WYG_002-33a>¶
大陸澤水秋泠泠葦花初白荷盖青紅裙蕩槳紅波靚¶
八月江寒猶采菱菱角槎牙芡實滿明珠紫貝多零散¶
白日清歌應石淙黄昏鳴佩隨歸伴西風作惡凋苧衣¶
穠華回首葉飛飛塞鴻嘹唳江南歸陽和漸减霜生威¶
百年富貴轉眼非昔人遊處尚依稀水頭屏營見漁火¶
深夜洞房清淚微¶
　　　陌上花歎¶
陌上花何離離秋風吹汝汝不知汝有丹葩及紫萼恨¶
<pb:KR4e0142_WYG_002-33b>¶
汝不值瓊瑶池朝朝行人暮遊子泣露酣霞何日止花¶
枝漸减秋月寒獨抱餘芳道旁死不如二月楊栁綿猶¶
自飄颺帝城裏¶
　　　八月九日雨¶
前年棘闈苦多雨觀音街前泥沒股單袍赤脚来叩簾¶
八郡英豪面如土今年此日雨復多長安走馬知如何¶
魚龍慣識風浪色禹門寜畏髙嵳峩衝冠已奪戰士氣¶
落筆不數將軍戈豈無昌黎豁衡嶽或有傅説為滂沱¶
<pb:KR4e0142_WYG_002-34a>¶
桂香葳㽔晩含露天漢西流聞棹歌¶
　　　大行山行¶
大行之山何崔嵬巖幽谷隠藏風雷漢軍已料騎士屈¶
魏武重歎車輪摧其開如陘下如井雲作炊烟瀑垂綆¶
羊牛只道来層霄雞犬方知接人境山僧何年住山頂¶
亦有山田二三頃非關避世應避名我欲従之玩流景¶
　　　行遊樂¶
初夏清和燕子飛遊人陌上鬬輕肥羅襦小步作伴歸¶
<pb:KR4e0142_WYG_002-34b>¶
翻涴宫袍新賜衣去年幽花恨欲死今年花飛逐流水¶
是處笙歌感嵗華何人夜月思千里紛紛末俗不足謀¶
豈獨當時趙孟偷一餉清談誤平世空令兒輩説風流¶
　　　城南思¶
肥纍城南花滿地紫燕雙飛掠香水雕題畫棟帶新巢¶
惆悵重来阿嬌死堂前寶瑟待新張短扇輕衫生細涼¶
疇知兒女成參商一日悲歌千㫁腸窮通夀夭不有素¶
小智鍾情苦復苦輕顰巧笑尚平生骨肉分明化為土¶
<pb:KR4e0142_WYG_002-35a>¶
城頭漏盡西日徂有錢莫下黄公壚爛醉百年何所惜¶
鸞鳳鴟鴞等無益¶
　　　涼風曲¶
涼風涼風汝勿至行人為君掩雙耳緑楊蕭蕭葉半脱¶
一步愁深千萬里昨朝猶著越羅裳今夜洞房添錦綺¶
百年展轉涼復暄緑髮絲絲今幾縷涼風涼風汝勿至¶
江天寂寥愁到爾¶
　　　妾薄命¶
<pb:KR4e0142_WYG_002-35b>¶
女家趙下襄陽曲往来大河蕩輕槳嬌紅膩白照清波¶
一曲髙歌衆惆悵去年花枝今又紅白日西沒月生東¶
顔色空隨落花陣恩情旋逐東南風當時容顔不自保¶
而今零落同秋草夜夜傷心淚暗垂出門萬里長安道¶
　　　雨雁詞¶
猛雨㫁哀雁離離不成行寒雲蔽關塞落月暗瀟湘樓¶
中鼓角飛秋霜仰看孤影空彷徨拈鍼繡作孤鴛鴦為¶
寄逺遊都下郎燈寒指冷夜寂寂獨抱瑶琴為君泣¶
<pb:KR4e0142_WYG_002-36a>¶
　　　郤湖獻¶
俠累死袁絲僵近時裴公亦被創臣豈不念存與亡丈¶
夫許國能自臧況聞君王旰未食思政殿前還歎息不¶
才幸備鼎趾臣豈惜㣲軀化為腊江西湖南獻各寝頭¶
上神明方懍懍金吾兩導夜逶迤臣有丹心為君盡撓¶
法全身臣豈忍¶
　¶
　¶
<pb:KR4e0142_WYG_002-36b>¶
　¶
　¶
　¶
　¶
　¶
　¶
　¶
　熊峯集巻二¶
