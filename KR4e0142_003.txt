# -*- mode: mandoku-view; -*-
#+TITLE: 熊峰集
#+DATE: 2015-08-25 00:21:56.691971
#+PROPERTY: ID KR4e0142
#+PROPERTY: BASEEDITION WYG    
#+PROPERTY: JUAN 卷三
<pb:KR4e0142_WYG_003-1a>¶
欽定四庫全書¶
　熊峯集巻三¶
　　　　　　　　　　　　　明　石珤　撰¶
　詩¶
　　五言律¶
　　　晴郊觀麥¶
縱目晴郊外青青麥自芳葉藏前夜雨花帶及時香淺¶
浪初凝綠輕雲欲試黄東風來往拂應為兩岐忙¶
<pb:KR4e0142_WYG_003-1b>¶
　　　睡起¶
白晝清如水當軒納好風形忘開口外樂在曲肱中竹¶
榻偏憐舊繩樞不避窮偶懷徐孺子還愧食非躬¶
　　　晴坐¶
十日不作詩新晴偶撚髭冷雲含古意秋葉記相思疎¶
懶成何事蕭條對此時誰家砧杵急空亂郢人辭¶
　　　秋雨¶
何事秋來雨蕭蕭便不同已愁聞落葉争忍傍梧桐客¶
<pb:KR4e0142_WYG_003-2a>¶
路思千里長門望九重㡬人當此夜揮淚亦隨風¶
　　　憶在京師與從善郎中雨中倡和頗多今君南¶
　　　　徙悵然有懷¶
對雨思前事揮毫憶俊才詩情同賈至仙客本天台别¶
後壇應冷春深鴈不來金陵城外路一日㡬花開¶
　　　春渡滹沱¶
世路無閒日風波歳歳新東風沙上鴈落日岸頭人去¶
國曽千里還家又一春林花應笑客憂病往來頻¶
<pb:KR4e0142_WYG_003-2b>¶
　　　雪鴈¶
懶客無多興庭寒晝掩扉㡬人江上釣一雁雪中歸獨¶
往心何壯遺音世自稀春來諸伴侣有願莫相違¶
　　　題董太守連枝巷¶
手澤經年在深悲人未知陟岡空有望同被己無時老¶
墮風前淚靈鍾雨後芝他年羣從輩長合誦遺詩¶
　　　静夜¶
十日不對鏡新霜又㡬莖疎燈長伴客過鴈一留聲鐘¶
<pb:KR4e0142_WYG_003-3a>¶
磬城中滿星河檻外明遥聞花月院停杵話西征¶
　　　和許黄門九日述懷¶
往日看花興中年苦太遲静開平世眼閒對廩秋時風¶
雨催枯榦江山得㡬詩因懷工部句瀕老釋歡悲¶
　　　宿性公院¶
清齋夜無寐星月耿前除野客尋詩罷高僧入定初欲¶
來還去夢纔讀又忘書豈為悲華髪聰明漸不如¶
　　　出西郊¶
<pb:KR4e0142_WYG_003-3b>¶
乆積丘園思春深始出城水添幽澗滿花發舊枝明野¶
哭聞修祭田炊見餉耕年光隨眼過㡬度得閒行¶
　　　故關道中¶
曉望榆關道肩輿坐未安石墻多五色山徑忽千盤松¶
栢何年樹風塵舊日冠半巖有蘭若試上白雲看¶
　　　夜起¶
鼓柝清溪夜張帆待曉風月中雞唱早天下犬聲同暫¶
住能留跡重來欲作翁年華等流水回首語篙工¶
<pb:KR4e0142_WYG_003-4a>¶
　　　偶書二首¶
紫閣金閨吏穠桃郁李年鳴鐘朝進食撤幄晝分筵禍¶
淺方深念時危未穩眠裂冠如可忍寒暖付青天¶
　　　其二¶
籠鳥曾矜寵䦨花大逞姿不因風雨夕那識艶陽時萬¶
巻將焉用扁舟尚可為從今持史論應悔過崇卑¶
　　　過清流橋北望¶
江國春多雨偶晴圖畫開竹邊朱戸啟花下美人來高¶
<pb:KR4e0142_WYG_003-4b>¶
栁藏歌榭新鶯過吹臺近郊山更好蒼紫競崔嵬¶
　　　晩坐¶
春色晩何在綠楊來數鴉影單猶作客夢好轉思家風¶
雨牀頭劍笙歌上苑花百年空健興惆悵日西斜¶
　　　午坐¶
松韻灑寒髪清風銷積懷似難芟惡草無可障狂霾湖¶
海書頻滯山林願未諧知音不相待明月滿秦淮¶
　　　秋日寄孟賢¶
<pb:KR4e0142_WYG_003-5a>¶
秋聲驚短鬢忽忽過中元荷冷紅初褪林幽綠尚繁歸¶
心梁上燕客夢檻中猿不得張公子同來倒玉尊¶
　　　宫詞¶
水殿荷風軟雲車草露新簾垂三峽雨香散六宫春青¶
雀黄龍舳朱衣畫袴人君王渾未厭歌吹已經旬¶
　　　冬夜¶
夜坐無他事危居擁布袍斷編繙竹簡殘火爇松膏寒¶
暑雙車轂生涯一羽毛涓埃渾未報素食愧吾曹¶
<pb:KR4e0142_WYG_003-5b>¶
　　　南莊書事¶
罷讀離騷賦悠然解獨酲苔痕石上綠山色雨餘青鵠¶
立懷東觀鵬搏快北溟殘鶯猶有意閒向栁邊聽¶
　　　送趙鴻臚省兄¶
春草舊多情西風别恨生高吟動池水清夢落江城宻¶
線秋辭母崇岡曉望兄鵬飛聊一息回首又雲程¶
　　　送人¶
彩鷁乘風順名山過㡬州地形多北共天漢自西流冠¶
<pb:KR4e0142_WYG_003-6a>¶
履三千客瓊瑶十二樓憶歸江海上應述太平謳¶
　　　移居長安門西安福巷¶
誰言廣陌好陋巷亦清幽夜月春長滿晴雲晝不收宫¶
中聞報漏門外度鳴騶時復乘間興憑軒望五樓¶
　　　道院¶
山中逢道士尊酒坐逍遥草色連天綠雲香入幔飄古¶
潭龍夜語紫府鶴晨朝應有飛仙侶倚樓吹玉簫¶
　　　送别¶
<pb:KR4e0142_WYG_003-6b>¶
我送霜臺使還歌白雪篇微名曾附驥竒骨自飛鳶夢¶
切雲霄上情忘水石邊臨風舒一嘯驚斷夕陽蟬¶
　　　喜晴¶
㡬日多風雨新晴乍可憐青山當屋角白鳥到花前掃¶
榻袪塵夢揮毫著短篇不須登漢閣有思欲凌烟¶
　　　早朝二首¶
南風霏早露筦簟覺微涵宫漏猶傳五鄰雞已報三冠¶
從燈下正筆憶殿頭簪跨馬看城闕彤雲曉正酣¶
<pb:KR4e0142_WYG_003-7a>¶
　　　其二¶
散步瑶臺側東方尚渺茫御溝驚珮落宫霧著衣涼上¶
將金裝甲臺臣皂作囊景陽鍾未盡天語徹簷廊¶
　　　燈花¶
誰道春光薄寒燈亦放花粟金装寶樹文火伏丹砂千¶
里長為客三年不見家明朝有鄉信遥寄自天涯¶
　　　開户見殘月¶
開户見殘月雕弓已下絃蛾眉窺淺水玉玦在青天近¶
<pb:KR4e0142_WYG_003-7b>¶
寺聞清磬趨朝握短鞭不因鐘鼓急春曉正高眠¶
　　　代夏先生題風木巻¶
西風吹拱木哽咽不成音樹古疑翻海人亡莫問琴淚¶
明原畔草魂黑雨中林日暮啼鴉急應憐孝子心¶
　　　恭承誥封母趙為恭人進四品秩從家君貴也¶
　　　　喜而有作二首¶
乳烏思反哺荏苒一春無聖主推人子重封視大夫黄¶
金新束帶翠羽舊明珠未得承顔色徘徊立送途¶
<pb:KR4e0142_WYG_003-8a>¶
　　　其二¶
吾翁推憲法二十五年來直矢何曾曲高槐每自栽兒¶
曹思養色家國愧非才徒藉君王寵殷勤效老萊¶
　　　冬至前二日赴朝天宫習儀¶
罷朝還走馬紫府亦丹墀地擁神仙跡人諳博士儀角¶
聲鳴夜月旗影掛朝曦莫辨黄鐘律寒灰已自知¶
　　　西山¶
莫道山行樂山行愁更深擾龍僧坐鉢飛燕女横金酒¶
<pb:KR4e0142_WYG_003-8b>¶
著莓苔醉情熏草樹陰夕陽人語静無處覔巢禽¶
　　　長門怨¶
閉妾深宫裏宫門知㡬重君恩如白日妾命自寒蛩月¶
落銀河澹天高玉露濃一般秋枕上聽得景陽鐘¶
　　　秋夜¶
徙倚西風外秋聲滿鳯池何堪砧杵夜又在月明時病¶
葉辭柯響寒桐轉漏遲起看三尺劍悲壯兩難持¶
　　　午夢¶
<pb:KR4e0142_WYG_003-9a>¶
枕上行千里危樓望欲登有時生兩翼飛到最高層栩¶
栩隨園蝶悠悠訪寺僧白雲看未了鶯語落青綾¶
　　　秋思¶
白露籬間響殘螢是處流朝朝上樓望日日使人愁未¶
遇梅花使空題蕉葉秋殷勤報明月為我照西州¶
　　　過山寺¶
百里見高峯山僧出寺逢老松棲倦鶴幽靄度疎鐘野¶
濶饒風露巖深無夏冬不知天已暮歸騎尚從容¶
<pb:KR4e0142_WYG_003-9b>¶
　　　送葉守¶
紫衣高葢客誰復歎升沉萬里圖南翼平生拱北心麥¶
岐看入頌牛角遇知音他日簷廊上憑君作傅霖¶
　　　西湖¶
城中稀暇日取適過林泉古寺排金榜離宫枕玉泉折¶
花聊映醉藉草亦成眠不學王孫嘔平心過百年¶
　　　雙鴈傷翮育于庭中有感¶
自是排雲侶秋聲被網羅耦行猶作字長恨不成歌北¶
<pb:KR4e0142_WYG_003-10a>¶
望燕山月南思楚水波忽驚樓外影愁絶定如何¶
　　　遊北寺亨上人後園¶
偶為尋詩出穠華觸眼新鳥歌行酒地花覆倚䦨人風¶
籟渾無譜蟲書太逼真絶勝絃管夜紅袖舞香塵¶
　　　城北¶
悵望城東北逺風増客愁生涯自流水人世本虚舟淚¶
向清時墮身當未老投誰能齊萬物長嘯憶莊周¶
　　　哭貴閑女¶
<pb:KR4e0142_WYG_003-10b>¶
何處能忘爾紗牕睡起遲古詩吟絶句小學誦題辭竹¶
馬朝隨伴&KR0961;笙手自吹有時端坐乆狼籍畫雙眉¶
　　　過丘頭寺故韓師院¶
古寺高僧去荒林但鳥歸鐘浮石潭月苔滿畫廊衣世¶
事驚春夢西風冷宦機坐看秋葉下惆悵昔人非¶
　　　西港¶
高城舒一望明月下銀沙草閣平臨野溪流半繞槎樹¶
嚴秋尚茂蘭静晩宜花不為尋真隱誰能卧紫霞¶
<pb:KR4e0142_WYG_003-11a>¶
　　　風中花¶
春花有殊色何事逐風流欲墮還依水頻飛不過樓託¶
枝憐命薄傾國使人愁願落簾櫳裏遺香尚及秋¶
　　　園中¶
思君不可見三月正花飛楊栁垂金縷新苔勝舞衣鳥¶
來枝上語人自水邊歸盡日西南望空山但落暉¶
　　　題都下主人壁¶
乆出易春衣田園苦未歸興同花漫發身與燕俱飛古¶
<pb:KR4e0142_WYG_003-11b>¶
劍雙明雪殘編㡬絶韋金張雖可屬意不在光輝¶
　　　東昌荅鄭侍御¶
勞君相問訊别意正茫茫魯國風何古吳山路更長水¶
平舟去穩春暖鴈飛忙安得乘驄使追隨達建康¶
　　　同陳宗之諸同年飲雞鳴山憑虚閤時羅太常¶
　　　　景鳴作倡二首¶
細雨緣山到清風待客來閣凌霄漢起門傍斗牛開雲¶
樹千家錦豪華六代才遺蹤不可問今古一銜杯¶
<pb:KR4e0142_WYG_003-12a>¶
　　　其二¶
二月到金陵秋山始一行人間無此地坐上得清卿痛¶
飲平生侶高樓萬古情蓬萊在何處縹緲暮聞笙¶
　　　詠御溝紅葉¶
宫樹悴清霜泉聲落建章更無紅葉字猶是碧波光氣¶
肅秋將老人寒影太長東流和宿恨黯慘度年芳¶
　　　得白宗伯先生書¶
北鴈正南翔書來自帝鄉人同秋色老情比道塗長禮¶
<pb:KR4e0142_WYG_003-12b>¶
樂歸宗伯文章憶大方江湖無限意延佇㡬斜陽¶
　　　秋夜¶
曲檻散沉思高齋瞻夜雲人聞河漢語天示斗星文有¶
恨能銷骨無詩可贈君溪風與巖露悲哽若為分¶
　　　雨後奉憶家兄¶
小雪還逢雨晴牕漸覺寒南來風土異北寄鴈魚難晩¶
稻垂霜穗殘荷捧露盤塞門今夜月禁冷立危欄¶
　　　秋興¶
<pb:KR4e0142_WYG_003-13a>¶
今年秋令早白露已霏霏巢乆燕將别草寒螢漸稀多¶
情惜亭栁未老定漁磯更與江湖伴收荷為製衣¶
　¶
　¶
　¶
　¶
　¶
　¶
<pb:KR4e0142_WYG_003-13b>¶
　¶
　¶
　¶
　¶
　¶
　¶
　¶
　熊峯集巻三¶
